<h2 id="hårdvara">Hårdvara</h2>
<p>Vid undervisning på campus rekommenderas LTH:s <a href="https://www.lth.se/lthin/datorsalar/vaara-datorsalar/e-huset/">Linux-datorer</a>. Ta gärna med ett eget tangentbord och en egen mus och koppla in i skolans datorer så minskar du smittrisken.</p>
<p>Om du får <a href="https://www.lth.se/covid19/">sjukdoms-symptom</a> ska du studera hemifrån tills du varit <a href="https://www.youtube.com/watch?v=D3k39LNFcsw&amp;feature=youtu.be">symptomfri i minst 2 dagar</a>.</p>
<p>Du behöver då en bra arbetsplats och en dator med Linux (t.ex. Ubuntu 20.04), Windows 10 eller Apple macOS. Det är bra att ha en ergonomisk kontorsstol vid ett bekvämt skrivbord, ett flyttbart tangentbord, en separat mus och en höj-och-sänkbar skärm.</p>
<h3 id="dator">Dator</h3>
<p>När du ska programmera är det bra med en dator med minst 8GB RAM och 2.5GHz CPU. Du kan t.ex. köpa dator här: <a href="https://www.compliq.se/bygga-dator/">Compliq i Lund</a>, <a href="https://www.webhallen.com/se/store/22-Malmo-Triangeln">Webbhallen i Malmö</a>, <a href="https://www.inet.se/info/243/inet-malmo">Inet i Malmö</a></p>
<p>Både <a href="https://www.lenovo.com/se/sv/studentrabatt/">Lenovo</a> och <a href="https://www.dell.com/sv-se/shop/dell-advantage/cp/students">Dell</a> har studentrabatt och säljer både stationära och bärbara datorer. De har även datorer med <a href="https://news.itsfoss.com/best-linux-laptops-2021/">Linux förinstallerat</a>.</p>
<p>Om du letar efter en bra stationär dator rekommenderas senaste modellen av <a href="https://www.atlastsolutions.com/sigao/">Siago</a> som är fläktlös och därmed helt tyst. Sigao kan fås med Ubuntu eller Windows förinstallerat.</p>
<h3 id="headset-adapter">Headset-adapter</h3>
<p>Vid distansundervisning är det bra med headset och webbkamera. Det går bra att koppla ditt eget headset till skolans datorer, t.ex. om du behöver prata med en handledare som jobbar hemifrån. Enklast är att använda ett USB-headset då kontakten sitter på framsidan. Om du har ett headset med 4-polig mobil-kontakt medan din dator har två 3-poliga kontakter för mic och hörlurar behövs en sådan här adapter:</p>
<p><img src="https://github.com/lunduniversity/introprog/raw/master/web/tools/adapter.jpg" alt="drawing" style="width:200px;"/></p>
<p>Kan t.ex. köpas här: <a href="https://www.netonnet.se/art/ljud-bild/kablar/adapter/andersson-computer-headset-adapter-female/1006756.13721/">NetOnNet</a>, <a href="https://www.elgiganten.se/product/ljud-hifi/ljudkablar-adapters/HAMA54572/hama-3-5-mm-adapter-for-headset-med-mikrofon">Elgiganten</a>, <a href="https://www.webhallen.com/se/product/313979-iiglo-Multimedia-adapter-till-Dator-Svart">Webhallen</a>, <a href="https://www.kjell.com/se/produkter/dator/horlurar-headset/tillbehor-for-horlurar-headset/datoradapter-for-mobil-headset-p39356">Kjell</a>, <a href="https://www.mediamarkt.se/sv/product/_deltaco-ljudadapter-3-5mm-mikrofon-3-5mm-stereo-hane-till-3-5mm-hona-4-pin-0-1-m-1305626.html">Mediamarkt</a>, <a href="https://www.inet.se/produkt/8904289/deltaco-adapter-2x3-5mm-ha-till-3-5mm-ho-4-pin-0-1m-svart">Inet</a></p>
